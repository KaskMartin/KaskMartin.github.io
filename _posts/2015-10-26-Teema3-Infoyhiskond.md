---
layout: post
title: Teema3 - Infoühiskond - Challenges of the Global Information Society
---

Lühikokkuvõte/Märkmed:
----------------------
Käsitletavas rapordis on ära toodud Pekka Hiemaneni kokkuvõte infoühiskonna probleemidest ning potensiaalsetest arengusuundadest lähitulevikus. 

Autor defineerib infoühiskonda, kui loovat ühiskonda, mis põhineb peamiselt interaktsioonidel ja jagab tänapäevased infoühiskonnad mudelite põhiselt kolmeks: 

1. Ameerika neo-liberalistlik "Silikooni Oru mudel". 
Nagu nimigi juba ütleb on see peamiselt Ameerika Ühendriikide poolt kasutuses olev infoühiskonna mudel, kus parimad (innovaatilisemad) ettevõtted/inimesed saavad kiiresti rikkaks ja edukaks jättes samas ühiskonna vähem edukad kaugele seljataha. Kuigi majanduslikult on säärane süsteem olnud väga tulus, siis on see sotsiaalselt väga probleemseks osutunud, kuna suurendab ühiskonna kihistumist. Kuna rikastel on aga parem ligipääs informatsioonile (haridusele), siis sellise lähenemise puhul rahvastiku kihtide vaheline erinevus järjest suureneb. 

2. Aasia "Singapuri mudel". 
Kuigi nimi vihjab Singapurile, siis kasutavad seda mudelit paljud Aasia riigid nagu näiteks India ja Hiina. Põhimõtteks on "võidujooks põhja". See tähendab, et riik õritab luua tingimused kus teiste riikide ettevõtetel oleks parim tegutseda - odavad maksud ja odav (liht-)tööjõud. Probleem on selles, et odavamat toodet on lihtne pakkuda ning tänapäeva muutuvas maailmas ei ole probleem ka suurtel ettevõtetel riiki vahetada, kui selline pakkumine peaks tulema. Pikemas perspektiivis vajab riik siiski enda sisest innovaatilist võimekust. Aasia riikides on aga probleemiks suured piirangud vabadusele (*khm* Hiina Rahva "Vaba"riik *khm*), mis aga omakorda piirab informatsiooni vabat levikut ning pärsib isikute loovat potensiaali.

3. Euroopa "Soome mudel".
Nimi on pigem autori enda vaatevinklist mõjutatult ja teose sihtrühma tõttu pandud, kuna tegelikkuses käib ikkagi kõigi peamiste Euroopa heaoluriikide kohta. Mudeli alla liigitatakse riigid, kus kasutatakse ära heaoluriigi ja infoühiskonna ühtesulandumist. Probleemideks sellistes ühiskondades on stagneerumine ning elanikkonna ja tööjõu vananemine. Soovimatus varem suurepäraselt töötanud, kuid uues olukorras enam mittetoimiva süsteemi reformimiseks, mis võib tuua kaasa majanduse kokku varisemise.

Neljandaks pseudo-liigituseks toob autor ära võimaluse, kuidas Soome peaks ühendama heaoluriigi infoühiskonnaga. Selleks soovitab ta muuta ühiskonda äraootavast-passiivsest rollist ettenägevaks ja juhtivaks. Oma visioonis toob autor ära 10 omadust mis Soome infoühiskonnal peaks olema edukaks reformiks: 

 - Hoolivus - Tee teistele nii nagu tahad, et tehtaks sulle.
 - Kindlustunne - Tulevikule vastu ilma kartuseta.
 - Vendlus/Ühtekuuluvus - Olla osa millestki suuremast kui ISE.
 - Julgustamine - Aitan teistel olla parem ISE.
 - Vabadus - Mida iganes täiskasvanud teevad oma vabast tahtest on lubatud, kuni keegi teine haiget ei saa. 
 - Loovus - Oma potensiaali maksimaalselt ära kasutamine.
 - Julgus - Julgus ülejäänud väärtused ellu viia.
 - Visionäärsus - Julgus unistada paremat
 - Tasakaalukus - Tasakaal erinevate teiste omaduste vahel, samas väljendab ka kogu ettevõtmise jätkusuutlikkust
 - Mõttekus - Kas see mis ma teen on mõttekas - annab elule lisaväärtust.

Praktilises mõttes tähendab sotsiaalse arengu võtmestikus nende muutuste elluviimine nelja konseptsiooni jälgimist:

1. Loominguline majandus - Lisaväärtuse loomine ning toodangu effektiivsuse tõstmine
2. Loominguline heaoluühiskond - Heaoluühiskonna püsimajäämine nõuab olulisi muudatusi ning ajaga kaasa minemist
3. Inimlikult mõttekas areng - Töö peaks olema jõukohane, motiveeriv ning tasakaalus eraeluga
4. Globaalne kultuur - Jätkusuutlik areng globaalsel tasandil. 

Arvustus:
---------

11 aastat tagasi kirjutatud kokkuvõte käsitleb probleeme mis vaevad maailma tegelikult veel senimaanigi: jätkuv ja kasvav palgalõhe (eriti Ameerikas),  vananev ühiskond (Euroopa) ja keskkonda kurnav ekspluatatsioon (Hiina/Aasia). Midagi otseselt täiesti uut ja huvitavat ma antud teosest kahuks ei leidnud. Tõenäoliselt on asi dokumendi vanuses ja kirjatüki eesmärgist tulenevast üldsõnalisusest. Infoühiskonna mudelite kategoriseerimine on antud kontekstis piisavalt täpne ning iga mudeli kohta on toodud vägagi ilmekalt välja spetsiifilised probleemid. Oma välja mõeldud potensiaalse mudeli kirjeldamisel on autor kasutatud suhteliselt ebamäärast ning positiivsetel hüüdlausetel/omadustel põhinevat lahterdamist. Tore on kui on eesmärgid kuhu pole püüelda, kuid valitsuse otsustusorganitele selline idealiseeriv loba ei ole muud kui taustamüra, millest kiiresti üle libisetakse. 

Väljapakutud lahenduste seast jäid meelde enim need - elukestevõpe, projektipõhine töö, töökohtade plastilisuse kasvatamine (tööajapank) ja füüsilise tegevuse soodustamine - kõik järjest enam populaarsust koguvad trendid hetkel, kuid siiski mitte midagi revolutsioonilist. Oleks tahtnud lugeda konkreetsemaid ettepanekuid ja soovitusi kuidas autori visiooni ellu viia. 

Ei ole Soome olukord infoühiskonna seisukohast vaadates sugugi parenenud - elanikkond vananeb, sotsiaalsüsteem ägiseb ja väga suuri innovaatilisi lahendusi ei ole kuskilt paistmas. On küll juttu olnud miinimum elatisraha süsteemi sisse viimisest aga eks saab näha, kas Soomel ka piisavalt Julgust on et seda ellu viia.

****
Viide algallikale: [Pekka Himaneni 2004. aasta raport Soome Parlamendile](https://web.archive.org/web/20150320175001/http://www.eduskunta.fi/efakta/vk/tuv/challenges_of_the_globalinformationsociety.pdf)