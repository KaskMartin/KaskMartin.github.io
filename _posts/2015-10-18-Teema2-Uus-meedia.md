---
layout: post
title: Teema2 - Uus meedia...? - Veebifoorumid sotsiaalse kogukonna “liimina”
---

Veebifoorum on tavaliselt mingi kindla teemaga seotud interneti lehekülg, kuhu on kasutajatel võimalik postitusi teha ja kommentaare lisada. Foorumi liikmed jagunevad õiguste poolest kasutajateks ja haldajateks. Viimastel on õigus uusi liikmeid vastu võtta (kui tegu on suletud foorumiga), postitusi eemaldada/liigutada, teemasid sulgeda jne. Paljud tänapäeval populaarsed foorumid on aga avatud - see tähendab, et neid võib ka ilma kasutajaks registreerimata lugeda. Samuti tähendab see seda, et otsingumootorite robotid on võimelised neid läbi kammima. Üheks heaks näiteks on http://stackoverflow.com/ - foorum kus arutatakse erinevaid IT valdkonda puudutavaid probleeme. Tänu avatusele on sellest foorumist saanud üks olulisi töövahendeid IT probleemide lahendamisel. Avatud foorumid moodustavad kokkuvõttes ühe tähtsa osa internetis leiduvast informatsioonist. Tänapäeval on paljude väiksemate foorumite asemel tihti hakatud kasutama sotsiaalvõrgustikkudesse sisseehitatud võimalusi nagu näiteks Facebook Groups, kuid põhimõte on jäänud samaks.

Lisaks informatsiooni jagamisele on foorumitel tähtis roll mängida ka huvigruppide liitjana. Foorumite virtuaalsus võimaldab kasutajatel osa võtta suuremast arvust huvigruppidest. Kui eelnevalt oli mingi seltskonnaga parimaks suhtlemise viisiks leppida kokku regulaarsed kokkusaamised, siis foorumite puhul võid kogukonna arengusse panustada just nii palju ja just siis, kui sulle sobilik on ja samas juba hetk hiljem liituda vestlusega mingis hoopis teises huvigrupis. 
Foorumite sotsiaalne tähtsus kerkib esile just väiksemate huvigruppide liitmisel. Kui varasemalt oli raske leida mingi väga spetsiifilisest teemast samuti huvitatud inimesi, siis tänapäeval on see lapsemäng. Isegi kui kogu maailmas on vaid käputäis inimesi keda see teema huvitab siis 90% tõenäosusega on sellel grupil kuskil forum või grupp olemas. Foorumitel on tavaliselt ka kasutaja staatust esile tõstvad näidikud nagu grupiga liitumise aeg ja postituste arv, mille põhjal on antud grupi arvamus-liidrit lihtsam tuvastada.
