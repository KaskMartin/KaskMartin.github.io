---
layout: post
title: Teema4 - Tants intellektuaalomandi ümber - The Case for Copyright Reform
---

Neljandaks kodutööks anti meile lugeda teos "The Case for Copyright Reform". Teoses on välja toodud punktid, mida peaks muutma autoriõiguste seadusandluses, et seadusandlus oleks kaasaegne. Järgnevalt toon välja antud ettepanekud punkti kaupa ning annan neile omapoolse hinnangu:


1. ”Give credit where credit is due”
------------------------------------
Kogu autoriõiguste alustala millest ei tohiks mööda hiilida. Isegi kui oled oma teose maha müünud ning nõustunud, et kogu teosest tulenev tulu kuulub kellelegi teisele, siis peab jääma algsele autorile õigus oma tööle moraalselt. Need õigused on ka praegu paigas kuid arvan et neid ei jälgita piisavalt. Arvan et selle punkti vastu eksijaid peaks seadus ka karmimalt karistama - samaväärselt petistega. Põhimõtteliselt on tegu plagiatismiga ning enda ehtimisega võõraste sulgedega.


2. Tasuta mittekommertsiaalne jagamine.
---------------------------------------
Kõige enam vaidlusi tekitav punkt kogu manifestis, mille kohaselt peaks tavakasutajal olema õigus kopeerida ja jagada teistele isikutele kõike materjale mida ta heaks arvab, eeldusel, et ta ei tee seda kasu eesmärgil. Näitena on siin toodud just P2P failide jagamine (torrentid). Põhimõtteliselt olen ideega nõus, kuid samas tekib siin ka palju küsimusi:
 - Kes kindlustab, et jagaja ei teeni või ei ole motiveeritud raha teenimisest? Võib ju olla, et tegelikult on torrenti saidil üleval mingid reklaamid, mille kaudu lehekülg tulu teenid ja oma klientuuri meelitab ta kohale läbi failide pakkumise. Kas säärane kaudne kasu on ka tõlgendatav kui "Kasumlik eesmärk". Selliseid "ümbernurga" meetodeid võib veelgi leiduda ning nende kontrollimine ning keelustamine on keeruline.
 - Raamatute puhul on kogu informatsioon tekst ning lihtsalt kopeeritav. Kui iga raamat saaks kohe publikatsiooni järgselt üles laetud internetti siis ühest küljest tooks see kaasa teadmiste kiirema leviku (õpikute puhul) aga teisest küljest ei pruugita jälle nii palju hea kvaliteediga raamatuid enam kirjutada, kuna raske on millestki sellisest kasu lõigata, mis kõigile tasuta kätte jagatakse. Kes kirjutaks siis uusi raamatuid?

3. 20 aastat turunduslikku monopoli.
---------------------------------------
Piraadi partei arvates ei peaks turundulik ainuõigus intelektuaalomandile kestma 70 aastat alates autori surmast vaid 20 aastat alates publikatsioonist. Kuna usun et tulevikus ei ole inimese keskmine eliuiga kindlasti mitte enam nii lühike nagu tänapäeval, siis eluaegne kaitse on tõesti üleliigne. Aga kaitse pikkus peaks võibolla olema erialati erinev. Kuigi see võib olukorda segasemaks ajada, siis selles punktis ei näe ma põhjust miks peaks näiteks raamatud ja tarkvara ühte patta panema. Ma ei näe ka mingit põhjust miks peaksid autori lastel olema võimalus nii kaua aega oma vanemate töö peal liugu laskta. Selline lähenemine on juba puht pedagoogilises mõttes täiesti jama. Ka 20 aastat on liiga pikk aeg, võibolla tuleks lisada siia punkti alla erandina sellised juhud, kus autoril on alaealisi lapsi. Sel juhul võiks tõesti autoriõigusi neile ülekanda ning pikendada, kuni laste täisealiseks saamiseni, muul juhul lõpetada õigused koos autori surmaga.

4. Nõutav registreerimine  5 aastat pärast teose loomist.
---------------------------------------
Idee poolest tekivad autoriõigused teosele automaatselt pärast publitseeriminst, kuid ui autor viie aasta jooksul pärast oma teose loomist ei suuda avalikult kättesaadavasse andmebaasi kanda, siis järelikult pole teosele kommertsiaalset kaitset vaja. Ma arvan et kui kõik on sellest teadlikud, siis on piisav aeg on ka 1 aasta. Kui selle aja sees pole autor mingit huvi üles näidanud oma teose vastu, siis vaevalt et ta seda järgmise 4 jooksul teeb. 

5. Tasuta näited.
---------------------------------------
Lubada paroodiate ja remixide loomine teatud kindlates piirides. Luua audio-visuaalsele materjali kirjatekstile sarnanev tsiteerimise võimalus ja õigus. Ma tõesti ei ole kursis parodeerimisega kaasnevateda võivatest jamadest ja kohtuvaidlustest. Kuid ka praegu on piisavalt tobeda laulu väljatulemisel kohe 100+1 paroodiat üles laetud youtube-i (näide: ["miley cyrus wrecking ball parody"](https://www.youtube.com/results?search_query=miley+cyrus+wrecking+ball+parody) = 705000 vastet). Kindlamate reeglite ja kokkulepitud viitamissüsteemi kasutamine ei teeks kindlasti paha, et ei tekiks olukordi, kus rikutaks esimest reeglit.

6. Kopeerimist takistavate seadmete/tehnoloogiate keelustamine. 
---------------------------------------
Muutusettepanekute kirjutajate idee oli selles, et pole mõtet uusi seadusi kirjutada, kui suured korporatsioonid selle vilistavad ning loovad tahtlikult seadmeid, millelt ei ole võimalik informatsiooni kopeerida. Ma näen et hetkel vähemalt see ei ole eriti suur probleem, kuid ega ta paha ei tee, kui taolised seadmed keelustataks. Firma vaatevinklist tuleks natuke enda ärimudelit üle vaadata - kui sa teed midagi sellist mille kasumlikus sõltub nende seadmete töötamisest, siis on nii või naa suur risk, et keegi need varem või hiljem lahti murrab. Seega peaksid suured firmad oma teenust niimoodi suutma turustada, et  kliendid tahaksid teenuse eest jatkuvalt ise maksta. Heaks näiteks on siin mäng [League Of Legends](http://eune.leagueoflegends.com/), mis on kasutajatele täiesti tasuta, kuid teenib oma omanikele siiski miljoneid ja miljoneid, väikeste lisavidinate müümisest.
****
Viide algallikale: [The Case for Copyright Reform](http://falkvinge.net/wp-content/uploads/large/The%20Case%20For%20Copyright%20Reform%20(2012)%20Engstrom-Falkvinge.pdf)