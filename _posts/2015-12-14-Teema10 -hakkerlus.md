---
layout: post
title: Teema10 - Häkkerlus
---
Eelviimane teema osutus parajaks pähkliks. Isegi lugedes kaasõpilaste postitusi ei tulnud meelde mõni selline projekt, mida veel käsitletud ei oldud ning mis oleks avatud lähtekoodiga ja mugav kasutada jne. Kuid siis lugesin veel korra läbi Eric Raymondi mõtteavaldused häkkeri arusaamadest:

 - Maailm on täis imelisi probleeme, mis ootavad lahendamist 
 - Ühtki probleemi ei tuleks lahendada kaks korda
 - Igavus ja nüridus on kurjast
 - Vabadus on hea 
 - Suhtumine ei asenda kompetentsi

Silma jäi neist just see teine - probleeme pole mõtet mitu korda lahendada. Ning sellega seoses meenus võrgulehekülg/foorum, mida ka ise igapäevaselt kasutan - [StackOverflow](http://stackoverflow.com/). Lehekülje näol on tegemist küsimus-vastus stiilis foorumiga, kuhu kasutajad saavad oma programmeerimisega seotud küsimusi postitada ning häkkerid ning muud asjatundjad oma vabast ajast ning tahtest postitavad lahendusi. 

Lehekülje kohta lisainfot otsides leidsin et see on (mitte küll väga üllatavalt) ülimalt populaarne - hetkel lausa [57](http://www.alexa.com/siteinfo/stackoverflow.com)-ndal kohal veebisaitide edetabelis kasutuse poolest. Arvestades, et keskmine vastuse saamise aeg on [11 minutit](https://en.wikipedia.org/wiki/Stack_Overflow#cite_note-28) ja sisaldab juba üle 10,6 miljoni [vastatud](https://stackoverflow.com/questions) küsimuse on see esmane vahend, mille poole hädas programmeerija pöördub on suur tõenäosus, et probleem, mida üritad lahendada, on kuskil juba lahendatud. Tavaliselt ka mitmel erineval moel, mitmes programmeerimis keeles ning arvatavasti ka optimaalsemalt, kui ise esmalahendusena oleksid teinud. Tõesti - ei ole ju mõtet jalgratast hakata leiutama, kui keegi on selle kuskil juba valmis teinud, optimiseerinud ning lisaks ka ilusalt disaininud. Kogu kättesaadav, kasutajate poolt jagatud, materjal on kaitstud  [Creative Commons Attribute-ShareAlike](https://en.wikipedia.org/wiki/Creative_Commons_license#Types_of_licenses) litsentsiga. Mis tähendab, et lahendusi võib vabalt kasutada, eeldades, et viidatakse allikale ning lubatakse ka teistel kasutada oma edasiarendusi. 

Igal asjal on siiski ka oma pahupooled. Ka StackOverflowd on tugevalt kritiseeritud, nii uute kasutajate vastase [eba-sõbralikkuse](https://medium.com/@johnslegers/the-decline-of-stack-overflow-7cb69faa575d#.3xvlrq2af) pärast kui ka [shovinismi](https://bvasiles.github.io/papers/socinfo12.pdf) pärast. Kuna aga antud portaal sõltub tugevalt kasutajatest ning inimesi leidub igasuguseid, siis vaatamata interneti "trollidele" ja suurte egodega isikutele on antud sait siiski parim "häkkerite" kommuun [alternatiividest](http://alternativeto.net/software/stackoverflow/).