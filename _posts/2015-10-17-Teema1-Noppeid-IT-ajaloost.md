---
layout: post
title: Teema1 - Noppeid IT ajaloost - 3 ebaõnnestunud ideed
---

1. Windows Vista
----------------
Novembris 2006 tuli Microsoft turule uue operatsiooni süsteemi (OS) - Windows Vista, 30. jaanuaril 2007 tehti see tarkvara kätte saadavaks kõigile ülemaailmselt. Uue süsteemiga loodeti parandada põhiliselt vana OS turvaauke ja haavatavust pahavarale, mida eelkäiate puhul oli teravalt kritiseeritud. Kuid tänapäeval leidub väheseid kes seda tehnoloogiat enam kasutavad ja ka Microsoft ise on tunnistanud et tegu oli suure läbikukkumisega. Mis siis õieti valesti läks? Läbikukkumise põhjuseid oli mitmeid, siin on mõned tähtsamad neist loetletud:

 - Eelmise operatsiooni süsteemi väljastamisest oli selleks ajaks möödas 5 aastat - pikim vahe Windowsi OS-i uuenduste vahel. Windows XP oli selleks ajaks ennast juba väga sügavalt "sisse söönud" ja suured kompaniid, kellel olid vana süsteemi peale oma tarkvara üles ehitatud ei soovinud uuendusega kaasa minna. Tänu "Service Pack"-idele oli vana süsteem ka piisavalt kaasaegne ja töökindel. Isegi mõtlesin tükk aega ennem kui enda XP Windows 7 vastu vahetasin. (Õnneks või kahjuks Vistat ise proovinud ei ole.)

 - Vista oli vigane, ebakindel ja ressursi mahukas. Paljudel tol ajal müüdavatel PC-del oli peal kleebis "Vista ready", mis aga reaalsuses tähendas seda et arvuti oli võimeline jooksutama kõige algelisemat, ilma edevate funktsioonideta versiooni Vistast ja sedagi vaevaliselt. See aga tekitas kasutajates pettumust, kuna OS uuendamine tundus hoopis tagasi minekuna.

 - Apple toodete müügiedu: Microsoft ei suutnud ette näha kaasaskantavate arvutite tohutu populaarsuse tõusu. Kahjuks ei olnud enamus tolleaja sülearvutitest veel nii võimekad, et Vistat effektiivselt jooksutada. Apple'i OS X oli aga kasutaja sõbralikum, nägi kenam välja ja nõudis kasutajalt palju vähem "nokitsemist". Lisaks kasutas Apple Vistat kui "poksikotti" paisates meediasse Windowsit maha tegevat reklaami.

Ootan huviga mis saab Microsofti kõige uuemast OS versioonist Windows 10. Kuigi kasutan hetkel peamiselt Linuxi OS Ubuntu Mate-i siis on paralleelselt ka Windows OS kasutuses ja mõned nädalad tagasi sai ka prooviks uuendatud oma Windows 7 -> Windows 10-ks. Natuke paranoiliseks ikka teeb, et peab nii palju vaeva nägema, kui ei taha oma informatsiooni laia maailmaga jagada.

2. LaserDisc
------------
Esimene digitaalne kodukasutajale kätte saadav videoformaat tuli turule 1978 nime all LaserDisc. Kõigile tuntud videokasseti tehnoloogia - VCR, oli turule tulnud vaid kaks aastat ennem seda. Uudne tehnoloogia lubas suuremat mahutavust ja seega ka palju kõrgema kvaliteediga video ja heli, kui oli VCR-il. 2000 aastate alguseks aga oli formaat juba praktiliselt välja surnud ning turule tulnud DVD sai laiatarbe videokandja uueks kuningaks.

LaserDiski suhteliselt väikese menu põhjuseks olid ühtse kindla standardi puudumine, salvestus võimaluse puudumine, mängimis seadmete kallidus ja kvaliteedi erinevused. Ühesõnaga oli hea idee veidikene enneaegselt ja halvasti implementeeritud.

3. Orkut
--------
Viimase läbikukkumise valisin, kuna olen selle teenusega ka ise kokku puutunud. Orkut oli Google-i poolt loodud sotsiaalne suhtlusvõrgustik, mis sai oma nime loojalt Orkut Büyükkökten. Alates 30.septembrist on Orkut nüüd ametlikult ja lõplikult suletud.

Orkut oli ka Eestis suhteliselt populaarne 2005-2006 aastate paiku. Se oli pärast rate.ee-d (Jah, mul oli kunagi ka seal konto :D) mu teine sotsiaalne võrgustik mida kasutama hakkasin ja ka päris paljud sõbrad kasutasid tol ajal seda. Aga umbes 2006 aasta lõpus, kui korraldasin välistudengitele üritusi, tutvustati mulle Facebook-i. Ja umbes aastaga olid ka kõik Eesti sõbrad vaikselt sinna üle kolinud. Kui pärast mõnda aega Orkutisse sisse logisin siis leidsin eest peamiselt Brasiilia kodanikud ning kustutasin enda konto. 

Facebook oligi vast peamiseks põhjuseks, miks Orkut välja suri. FB tegi kõike seda mida Orkut oleks pidanud tegema ja paremini - laadis lehti kiiremini, ei jaganud su tervet profiili kõigile (ega näidanud kes sind vaadanud on/keda SINA vaadanud oled), pakkus meelelahutust ja relevantseid uudiseid/postitusi. Kui kord kasutajad juba minema hakkasid liikuma, siis oli neid juba hilja peatada, isegi pärast mitmeid uuendusi Orkut oma kasutaja baasi enam taastada ei suutnud. On välja toodud, et Orkuti suurim miinus oli see et ta oli üks Google paljudest projektidest samas kui Facebook oli eraldiseisev firma, mis keskendus 100% oma ainsale tootele.