---
layout: post
title: Teema5 - Tarkvara- ja sisulitsentsid
---

Seekordseks ülesandeks oli kirjeldada kolme juhtumit, kus litsentsi valik on mõjutanud kogu projekti käiku. 

Esimesena kargas pähe loomulikult Wikipedia - kasutan pea igapäevaselt ning on väga truu abimees igasuguste kiirotsingute teostamisel ning sügavamate otsingute puhul aitab algmaterejali leidmisel. Wiki enda litsentsist ja selle ajaloost saaks kindlasti kirjutada raamatuid, kuid näiteks [siit](https://en.wikipedia.org/wiki/Wikipedia#Content_licensing) Wiki lehelt leiab pisikese kokkuvõtte. Wiki avatus ning muudetavus on toonud nii probleeme vaidlust põhjustavate teemade puhul, kui ka lubanud kiiresti arenevate sündmuste dünaamilist kajastamist. Igastahes on selline avatud entsüklopeedia kirjutamine loonud omaette sub-kultuuri ning "universumi". Paljud interneti leheküljed on võtnud malli Wikipedia stiilist nagu ka käesoleva aine [kodulehekülg](https://beta.wikiversity.org/wiki/IT_eetilised,_sotsiaalsed_ja_professionaalsed_aspektid/).

Teise samuti positiivse näitena tooksin [Linux](https://www.linux.com/learn/new-user-guides/376?start=4)-i operatsiooni süsteemi. Linux jagatakse tasuta ja open-source põhimõttel, mis tähendab, et igaühel on lubatud selle muutmine, kasutamine ja levitamine oma äranägemise järgi. 1991-l alguse saanud projektist on kasvanud välja omamoodi vabavaralise tarkvara liikumine. Linux OS-ist on saanud võrdne vastane ka suuretele kompaniide poolt toodetud operatsioonisüsteemidele. Täpsemaid andmeid saab vaadata wikipedia vastavalt [leheküljelt](https://en.wikipedia.org/wiki/Usage_share_of_operating_systems), kuid kes veel ei teadnud siis Android põhineb Linuxi-l ning Androidi telefonide ja tahvelarvutite turuosakaal ligineb 50%-le ja järjest kasvab. Rääkimata serveritest ja superarvutitest.

Tahtsin kolmandaks midagi negatiivset kirjutada aga nagu hetkel ei hüppa mingit firmat või toodet kui sellist küll silmeette. Loodetavasti käivad siia alla ka EULA-d ehk End User Licence Agreement-id. Need on need asjad mille peale peab ennem igat installi ja vahel ka pärast uuendusi vajutama "Agree", kuid mis ühtlasi on ka kõige tihedamini maailmas räägitav vale, vähemalt [Mikko Hüpponeni](http://www.itcollege.ee/blog/2015/10/13/avalik_loeng/) meelest on see nii. Ajab samaaegselt nii naerma kui nutma [lugedes](http://www.pcworld.com/article/249396/top_eula_gotchas_website_fine_print_hall_of_shame.html) asju mis EULA-desse on kas kogemata või meelega sisse [kirjutatud](http://www.makeuseof.com/tag/10-ridiculous-eula-clauses-agreed/). EULA-sid googeldades sattusin ka täpsema projekti otsa - Microsoft-i Xboxi [EULA'd](http://gamerant.com/microsoft-pirate-game-disable-110/), mis võimaldavad neil piraatmänge blokeerida või mõningatel juhtudel ka riistvara peatada. MS on kontrollifriik nagu ikka, kuid nüüd kus nad üritavad Win10 ja Xbox One-i ühendada, et konsoolilt PC-le ja vastupidi mängimisel vahet ei oleks, soovivad nad "järgitehtud mängude" levikut tõhusamalt tõkestada.