---
layout: post
title: Teema7 - Eesti IT Proff
---

IT valdkond on nii suur ja laiali valguv, et ühiseid jooni või oskuseid välja tuua on suhteliselt keeruline. Vajalikud oskused sõltuvad igati ametipositsioonist, kui mitte kaasa arvata "googeldamis"-oskust, mida on vaja juba sarnaselt lugemisoskusega. Omadussõnad mis esmalt meelde tulevad - sõbralik, professionaalne ja töökas, käivad pea kõigi töötajate kohta. Kuid kui hakata neid omadusi lähemlat vaatama, siis selgub et ilma nendeta üks tubli IT-proff kaugele ei jõua. 

**Sõbralikkus**
nimekirjas esimene ning tõenäoliselt ka tähtsuse järjekorras esimeste rinnas. Sõbralikkuse all pean eelkõige silmas suhtlemis- ning eneseväljendamisoskust. Kui sa ei oska teistele selgeks teha mida sa teinud oled või kliendilt küsida mida tal vaja on või oma tiimile seletada, kuidas asju peaks tegema, siis ei ole ka su teadmistest suuremat kasu. Möödas on ajad, kus "pika patsiga" mees istub üksi nurgas ning kirjutab masinale koodi. Kuigi leidub ka taolisi täielikke introverte ning nii mõnigi kord üllatavalt edukaid, siis on nad pigem erandiks, mis kinnitab reeglit.

**Profesionaalsus** 
> "L6petasin just code-academy JavaScripti kursuse - Yo mees ma siin
> nyyd k6wa h2kker, viska pappi!"
> - Eesti IT "proff"
Nali naljaks aga reaalses elus sellise suhtumisega kaugele ei jõua. Mõnes mõttes kuulub profesioonaalsus esimese omaduse alla, kuna tegu on ikkagist sotsiaalse oskusega, kuid tahtsin selle siinkohal veel eraldi välja tuua, et selle tähtsust rõhutada. Sa võid olla küll väga meeldiv isik ja osav koodikirjutaja aga lisaks pead sa säilitama teatud distantsi enda ja kliendi vahel ning säilitama "rahu" igas olukorras. Kannatlikkus ning ametliku keelepruugi kasutamine peaks iga IT-profi arsenalis olema. Ei saa ju võtta tõsiselt töötajat, kes hakkab kliendi isklike probleemide üle nalja viskama, rikub konfidentsiaalsust või lihtsalt vihastab ja paugub, kui kliendil midagi selgusetuks jääb. 

**Töökus**
Töökuse all mõtlen laiskuse vastandit - jätkuvat reaalset panust käesolevasse projekti, kui ka initsiatiivi ning tahet juurde õppida ja ennast täiendada. Edukas IT-proff ei tohiks kindlasti olla laisk. Eriti ei tohi jääda loorberitele puhkama, kui on omandatud mingi süsteem või programmeerimis keel, siis peaks alati leidma võimalusi, kuidas enda oskusi mitmekülgsemaks teha. Võib ju juhtuda, et mingil hetkel sinu omandatud süsteemi keegi enam ei kasuta. Miski asi siin maailmas ei ole igavene, kuid eriti käib see IT maailma kohta kus, võrreldes mõne traditsioonilisema tööstusharuga nagu näiteks keemia, muutused peamistes töövahendites võivad toimuda mõne aastakese jooksul.

Kuna maailm liigub järjest mugavama elu peale siis on seda tendentsi järgimas ka programmide kirjutamine - see on muutunud järjest lihtsamaks. Kui võtta kasvõi kõik erinevad JDK-d mis on juba preagu automatiseerinud suure osa koodikirjutamisest, tulevikus võib see olla aga täiesti arvutite pärusmaa. Mis omakorda tähendab, et programmeerija kui iseseisev amet on hääbumas. Varsti ei piisa enam sellest et oled õppinud masinat kamandama, on vaja sellele veel lisaks midagi teadada ka maailma toimimisest. Seega on õige IT proff veel laia silmaringiga ja/või lisaks mõne muu eriala proff.