---
layout: post
title: Teema11 - IT-tugilahendused
---
Valisin viimase teemaks seadme, mis ei ole tegelikult loodud tugiteenuste jaoks kautamiseks ning põhimõtteliselt oleks seda võinud ka juba eelmises teemas käsitleda. Kuna kõik allpool toodud rakendused on seotud "häkkimisega" sõna positiivses võtmes. Juttu tuleb Microsofti poolt Xboxi jaoks loodud lisaseadmest Kinect, seadmest mis ka mu enda kapi peal tolmu kogub.

Kinect on 3D liikumisandur, mis algselt oli mõeldud Xbox360 konsoolile teatud mängude jaoks sisendi loomiseks, kuid mida on paljudes projektides kasutadud ka hoopis erineval eesmärgil. Kuna tegu on infosisendus meetodiga, siis on erinevaid viise, kuidas seda ärakasutada lõputult, toon järgnevalt välja mõned huvitavamad näited seoses erivajadustega inimeste elu kergemaks muutmisega, kuid kui kellelgi tuleb mingi hea idee, siis on [Kinecti SDK](https://dev.windows.com/en-us/kinect) vabalt kättesaadav.

1. Lihtne [e-kirja redaktor](http://www.geek.com/news/son-hacks-kinect-to-help-his-disabled-mom-send-an-email-1514519/) insuldi tagajärjel kirjaoskuse kaotanud emale. Lahendus on suhteliselt primitiivne: võimaldab lähetada emotikone inimesel, kes ei mõista enam kirjutatud teksti. Effekt aga mis inimesele elule lisandub on samas märkimisväärne.
2. Insuldi järgse [taastusravi abi](http://research.microsoft.com/en-us/projects/stroke-recovery-with-kinect/). Automaatne süsteem, mis jälgib inimese edenemist taastusravil, määrab talle jõukohased harjutused nign edastab saadud info patsiendi arstile.
3. [Pealiigutuste tõlgendamine](https://sites.google.com/site/hardwaremonkey/home/headgesture) liikumispuudega inimeste abistamiseks. Lahendus on väga alseline võimaldades teha valikuid kolme nupu vahel, kui antud ülesande baasil on kindlasti võimalik lihtsalt ka keerukamaid süsteeme luua.
4. [Viipekeele tõlge](http://research.microsoft.com/en-us/collaboration/stories/kinect-sign-language-translator.aspx) Minu meelest kõige imepärasem rakendus siinkohal mainitutest võimaldades teha tekstist viipekeelt ja vastupidi, ning isegi tõlkida ühest viipekeelest teise. 
5. Liikumispuudega inimest automaatselt [jälitav ostukäru](http://www.engadget.com/2011/06/05/newest-kinect-hack-a-grocery-cart-that-loyally-follows-disabled/). Kahjuks on video kaduma läinud, kuid idee on iseenesest hea.

Kuna uus Xbox on väljas ja koos sellega ka uus [Kinect](http://www.technologyreview.com/view/515276/what-will-hackers-do-with-the-new-kinect/), mis on senisest veelgi täpsem ning kiirem, siis on oodata ka uue Kinecti puhul sarnast "häkkimise" lainet ning kindlasti saavad ka puuetega inimesed nii mõnegi nende elu kergendava lahenduse.