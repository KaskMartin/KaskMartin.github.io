---
layout: post
title: Teema9 - Digiaedik (digital enclosure)
---
IT eetiliste, sotsiaalsete ja professionaalsete aspektide üheksandaks kodutööks oli uurida [Mark Andrejevic](http://amsterdamlawforum.org/article/view/94/168)'i poolt kasututatud mõistet **digiaedik**. Mõiste tuleneb algselt [James Boyle](http://papers.ssrn.com/sol3/papers.cfm?abstract_id=470983)'i artiklist, mis käsitleb intellektuaalse omandi saatust digitaalsel ajastul. Boyl keskendub oma töös peamiselt informatsiooni, mis on reaalselt või vähemalt potensiaalselt olnud avalikus domeenis ning millest on hiljem saanud eraomand, kasutamise viisidele. Andrejevic aga laiendab seda mõistet ning keskendub personaalse ja avaliku informatsiooni erastamisele ning lisaks ka erinevatele mehhanismidele, mis võimaldavad vastavat informatsiooni koguda - mehhanismid mis loovad digiaediku mille sees kasutaja käitumist jälgitakse ja salvestatakse. 

> *‘digital enclosure’ – the creation of an interactive realm wherein every action, interaction, and transaction generates information about itself.* 
> 'digiaedik' - interaktiivse keskkonna loomine, mille sees iga tegevus, interaktsioon ja tehing tekitab informatsiooni enda kohta.

Digiaediku all peab Andrejevik peamiselt silmas seda, et kogu meie tegevus internetis on mingil viisi jälgitav ning tihti iga meie klik ning teksti sisestus talletatakse kuskil ning seda talletatud informatsiooni on võimalik pärast mingil kujul edasi müüa ning sellest raha teenida. Nii toimivad mitmed edukad ettevõtted, kes näiliselt pakuvad oma teenust tasuta, kuid reaalsuses koguvad tohututes kogustes informatsiooni oma kasutajate eelistuste ning käitumiste kohta - Facebook, Twitter, Google jne.
Tulen taaskord tagasi [Mikko Hyppöneni](http://www.itcollege.ee/blog/2015/10/13/avalik_loeng/) avaliku loengu juurde mida tungivalt soovitan vaadata ka kõigil kursakaaslastel (ja teistel kes seda kirjatükki juhtuvad lugema). Hyppönen toob hea näite kuidas Facebook ostis ära WhatsApp'i 22G$ eest, et saada ligipääs rakenduse poolt kogutud telefoninumbritele. Kõike ikka selleks et ära kasutada kasutajatelt kogutud isiklikku informatsiooni ning erinevatest allikatest pärit teavet omavahel seostada. See näide toob päevavalgele, kui palju tegelikult meie informatsioon maksta võib. Teenis ju WhatsApp ainult 99 senti kasutaja pealt aastas, samas kui Facebook maksis firma eest 55 dollarit kasutaja kohta.
Ei pane isiklikult eriti pahaks sellist info kogumist, kuna teenused, mida kasutan on siiski ülimalt mugavad - näiteks ei saa vast üksi progreja tänapäeval ilma googeldamata hakkama. Valin siiski hoolikalt mida kuhu ja mida postitan, laikin, jagan või ka klikin. Häirib vahel see, et kasutajal ei ole mingit kontrolli oma digiaediku üle. Vahel on raske arugi saada, millist informatsiooni täpsemalt kogutakse. Suurfirmad võiksid siiski selles suhtes ausad olla ning avalikustada kogu sinu enda kohta kogutud informatsiooni. Google näiteks on seda vist mingil määral [teinud](https://privacy.google.com/data-we-collect.html) - kuid läbipaistvusest ainuüksi ei piisa. Kasutajatel võiks olla võimalus valida, kas nad maksavad oma teenuse eest informatsiooniga või rahaga ja [müüvad](http://www.technologyreview.com/news/524621/sell-your-personal-data-for-8-a-month/) selle info kellelegi kolmandale osapoolele.